<p> ऐसी मान्यता है कि यह बाबड़ी वर्षों पहले लोगों के कार्य को पूरा करने में मदद करती थी | टाठी = बर्तन, बेर = वापिका (बाबड़ी) यह स्थान बडागांव के बस स्टैंड पर स्थित है | इसे टाठीबेर  के नाम से जाना जाता है | पूर्व में जब लोगों  के घर शादी - विवाह के अवसर पर प्रतिभोज आदि के लिए बर्तनों की आवश्यकता होती थी तब लोग यहाँ पर आकर निवेदन करते थे | हे टाठीबेर, हमें अमुक कार्य हेतु कतिपय बर्तनों कि आवश्यकता है तब बाबड़ी पर बर्तन तैरने लगते थे | लोग उन्हें घर ले जाते और कार्य पश्चात् उसी वापिका में डाल जाते थे एक बार कोई श्रावक उक्त वापिका से बर्तन ले गया परन्तु वापिस लौटाने नहीं आया उसी समय से बर्तन उतरते नहीं है | </p>